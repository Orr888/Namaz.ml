# TASAVVUFA GİREN KİŞİNİN GÜNLÜK GÖREVLERİ

 1. 7000 zikirle başlar ve 47000'e ulaşıncaya kadar 15 günde bir 2000 artırır.
 2. Beş vakit namazı, her vaktin kazası ile birlikte kılar. Vaktin kazasında vakit farz namazı kılınır.
 3. Hergün Esma-ül Hüsna âyetlerini okur.
 4. Esma-ül Hüsna'yı yanlarında gösterilen sayıda okur. (El İlâh, El Masîr hergün çekilmelidir.)
 5. Ramazan ayında tuttuğu oruca ilâveten perşembe günleri, kandillerde ve Muharrem'in 10. günü ve bazı özel günlerde oruç tutar.
 6. 250 defa "allâhumme salli alâ seyyidinâ muhammedin ve alâ alî seyyidinâ muhammed" çeker.
 7. 125 defa "subhânallâhu vel hamdu lillâhi ve lâ ilâhe illallâhu vallâhu ekber, ve lâ havle ve lâ kuvvete illâ billâhil aliyyul azîm" çeker.
 8. Teheccüd ve kuşluk namazlarını kılar.

# NAMAZLAR

## GÜNLÜK NAMAZLAR (5 vakit + kuşluk + teheccüd)

### 1. SABAH (SÜB) NAMAZI

 - 1.1 Borc (2 rekât)
 - 1.2 Sünnet (2 rekât)
 - 1.3 Farz (2 rekât)
 - 1.4 Hamd ve Şükür namazı (4 rekât)

### 2. KUŞLUK NAMAZI

Namazın vakti, güneş doğmasından 1 saat sonra başlar, öğle ezanının yarım saat öncesinde biter. Böylece sadece farzlardan oluşan 11 rekâtlık namaz kılınmış olur.

Kuşluk namazında niyetler şöyledir:

 - 2.1 Kuşluk sünneti niyetine, öğle (günorta) namazının borcuna (4 rekât)
 - 2.2 Kuşluk sünneti niyetine, ikindi namazının borcuna (4 rekât)
 - 2.3 Kuşluk sünneti niyetine, akşam (şam) namazının borcuna (3 rekât)

Bir günlük geçmiş namazın borcunu, bu süreler içinde kıldığımız zaman hem kuşluk ve teheccüd namazlarının sevabını kazanırız hem de borcumuzu öderiz.

### 3. ÖĞLE (GÜNORTA) NAMAZI

 - 3.1 Borc (4 rekât)
 - 3.2 Ön Sünnet (4 rekât)
 - 3.3 Farz (4 rekât)
 - 3.4 Son Sünnet (2 rekât)

### 4. IKINDI NAMAZI

 - 4.1 Borc (4 rekât)
 - 4.2 Ön Sünnet (4 rekât)
 - 4.3 Farz (4 rekât)
 - 4.4 Hamd və Şükür namazı (4 rekât)

### 5. AXŞAM (ŞAM) NAMAZI

 - 5.1 Borc (3 rekât)
 - 5.2 Farz (3 rekât)
 - 5.3 Sünnet (2 rekât)

### 6. YATSI (GECƏ) NAMAZI

 - 6.1 Farzın Borc (4 rekât)
 - 6.2 Vitrin borcu (3 rekât)
 - 6.3 Ön Sünnet (4 rekât)
 - 6.4 Farz (4 rekât)
 - 6.5 Son Sünnet (2 rekât)
 - 6.6 Vitir namazı (3 rekât)

### 7. TEHECCÜD (GECƏYARI) NAMAZI

Gece, kış saati uygulamasında saat 24.00'te, yaz saati uygulamasında saat 01.00'de başlayan imsak vaktinde son bulan süre içerisinde kılınır. Böylece sadece farzlardan oluşan 9 rekâtlık namaz bitirilir.

Teheccüd namazında niyetler şöyledir:

- 7.1 Teheccüd sünneti niyetine, sabah (süb) namazının borcuna (2 rekât)
- 7.2 Teheccüd sünneti niyetine, yatsı (gecə) namazının borcuna (4 rekât)
- 7.3 Teheccüd sünneti niyetine, vitr namazının borcuna (3 rekât)

## HACET NAMAZI

4 rekâttır. Hacet namazının persembeyi cumaya bağlayan gecelerde veya kandil gecelerinde kılınması asıldır ama bütün gecelerde de kılınabilir. Önce boy abdesti alınır. Sonra hacet namazına niyet edilir.

|Rekât|Ayetler|
|---|---|
| 1. Rekât| Sübhaneke + Fâtiha + 3 Âyetel Kürsî|
| 2. Rekât| Fâtiha + İhlâs + Felâk + Nas|
| Oturuş | Ettehiyyâtü|
| 3. Rekâtta| Fâtiha + İhlâs + Felâk + Nas|
| 4. Rekâtta| Fâtiha + İhlâs + Felâk + Nas|
| Oturuş| Et Tehiyyatü + Allahümme Salli + Allahümme Barik + Rabbena|

Namazdan sonra duada: Allah'tan hacet neyse o istenir. Allah'tan mürşid istemek için bu namaz kılındıysa mürşid istenir.|

 - Bu namazdan sonra hiç konuşmadan yatmak gerekir. Yatarken kıbleyi sağa alacak şekilde yatak kurulur. Vücudun ön cephesi kıbleye çevrilerek yan üstü yatılır. 3 Âyetel Kürsî okunur ve Allah'tan mürşid istenir. Eğer kişinin haceti mürşid değil de başka bir hedefe ulaşmaksa (zahirî veya batinî bir hedef olabilir) o hedefe ulaşmak istenir. Sessiz zikir (hafî zikir) bu istekten sonra başlar. Yan üstü yatıldığı için sağ kulak yastığa gelecektir. Baş biraz sağa, sola oynatılarak kulakta kalbin atışlarının, basınç sebebiyle rahatça duyulacağı pozisyona gelinir. Ve kalbin her çift atışında "Allah, Allah" diyerek kişi Allah'ı zikr-i hafî ile (yani sessiz olarak) içinden zikredecektir.
 - Eğer ilk namazdan sonra yatıldığında bir şey görülmez ise, tekrar tekrar her perşembeyi cumaya bağlayan gece namaza devam edilmelidir. Her gece de kılınabilir.

## HAMD VE ŞÜKÜR NAMAZI

4 rekâttır. Sabah namazının arkasından ve perşembe iftarlarda akşam namazından sonra kılınır. (Ayrıca istenildiği her an kılınabilir.)

|Rekât|Ayetler|
|---|---|
| 1. Rekât| Sübhaneke + Fâtiha + A'raf-43|
| 2. Rekât| Fâtiha + Neml-19|
| Oturuş | Ettehiyyâtü|
| 3. Rekâtta| Fâtiha|
| 4. Rekâtta| Fâtiha|
| Oturuş| Et Tehiyyatü + Allahümme Salli + Allahümme Barik + Rabbena|

 - 7/A'RAF-43: Ve kâlûl hamdu lillâhillezî hedânâ li hâzâ ve mâ kunnâ li nehtediye lev lâ en hedânallâh(hedânallâhu), lekad câet rusulu rabbinâ bil hakk(hakkı).
 - 27/NEML-19: Ve kâle rabbi evzı'nî en eşkure ni'metekelletî en'amte aleyye ve alâ vâlideyye ve en a'mele salihan terdâhu ve edhılnî bi rahmetike fî ibâdikes sâlihîn(sâlihîne).

## TÖVBE NAMAZI

4 rekâttır. İstenildiği her an kılınabilir:

|Rekât|Ayetler|
|---|---|
| 1. Rekât| Sübhaneke + Fâtiha + Nisa-64|
| 2. Rekât| Fâtiha + Mu'minun-40|
| Oturuş | Ettehiyyâtü|
| 3. Rekâtta| Fâtiha|
| 4. Rekâtta| Fâtiha|
| Oturuş| Et Tehiyyatü + Allahümme Salli + Allahümme Barik + Rabbena|

 - 4/NİSA-64: Ve mâ erselnâ min resûlin illâ li yutâa bi iznillâh(iznillâhi), ve lev ennehum iz zalemû enfusehum câuke festagferûllâhe vestagfere lehumur resûlu le vecedûllâhe tevvâben rahîmâ(rahîmen).
 - 23/MU'MİNUN-40: Kâle ammâ kalîlin le yusbihunne nâdimîn(nâdimîne).  

## İSTİHARE NAMAZI

2 rekâttır. Bu dünya için istediğimiz bir işi yapıp yapmayacağımıza karar vermek için kılınır.

|Rekât|Ayetler|
|---|---|
| 1. Rekât| Sübhaneke + Fâtiha + Kâfirun|
| 2. Rekât| Fâtiha + İhlâs|
| Oturuş| Et Tehiyyatü + Allahümme Salli + Allahümme Barik + Rabbena|

 - Namazdan sonra vücut, kıbleye dönük olacak şekilde yatılır.
 - Rüyada görülen beyaz veya yeşil renk olumlu, siyah veya kırmızı renk olumsuz anlamına gelir.

# DUALAR

## NAMAZ DUALARI

### SÜBHANEKE

Subhâneke allâhumme ve bi hamdik(hamdike) ve tebârekesmuk(tebârekesmuke) ve teâlâ cedduk(cedduke) (ve celle senâuke) ve lâ ilâhe gayruk(gayruke). 

```
"ve celle senâuk" cenaze namazlarında okunur.
```

### ET TEHİYYATÜ

 - Et tehıyyâtu lillâhi ves salavâtu vet tayyibâtu es selâmu aleyke eyyûhen nebiyyu ve rahmetullâhi ve berekâtuh, es selâmu aleynâ ve alâ ibâdillâhis sâlihin(sâlihine) * eşhedu en lâ ilâhe illâllâh ve eşhedu enne muhammeden abduhu ve resûluh(resûluhu).

### ALLAHÜMME SALLİ

 - Allâhumme salli alâ seyyidinâ muhammedin ve alâ âli muhammedin kemâ salleyte alâ ibrâhîme ve alâ âli ibrâhîme inneke hamîdun mecîd(mecîdun).

### ALLAHÜMME BARİK

- Allâhumme bârik alâ muhammedin ve alâ âli muhammedin kemâ bârekte alâ ibrâhîme ve alâ âli ibrâhîme inneke hamîdun mecîd(mecîdun).

### RABBENA ATİNA

 - Rabbenâ âtinâ fîd dunyâ haseneten ve fîl âhirati haseneten ve kınâ azâben nâr(nâri).

### RABBENA FİRLİ

 - Rabbenâgfirlî ve li vâlideyye ve lil mu'minîne yevme yekûmul hisâbu.

### KUNUT DUALARI

 - Allâhumme innâ nesteînuke ve nestagfiruke ve nestehdîke ve nu'minu bike ve netûbu ileyk(ileyke) * ve netevekkelu aleyk(aleyke) * ve nusnî aleykel hayr(hayra) kullehu neşkuruke ve lâ nekfuruk (nekfuruke) * ve nahleu ve netruku men yefcuruk(yefcuruke).
 - Allâhumme iyyâke nâ'budu ve leke nusalli ve nescudu ve ileyke nes'â ve nahfidu, nercû rahmeteke ve nahşâ azâbeke inne azâbeke bil kuffâri mulhık(mulhıke).

## TÖVBE VE İSTİĞFAR DUASI

```
Her namazın sonunda okunur.
```

Ey Yüce Allah'ım!
Bize vererek ihsan ettiğin ve vermeyerek ihsan ettiğin ni'metler için Sana sonsuz (mahlûkatının sayısı kadar) hamd ve şükrederiz.
Sana sonsuz tövbe ve istiğfar ederiz.
Günahlarımızı affetmeni ve bize mağfiret eylemeni dileriz.
Bütün insanların bu sonsuz saadete ulaşmalarını dileriz.
Ey Yüce Allah'ım!
Fıska ve dalâlete düşmeden Senden hayır ve hasenat dileriz.
Bu hayır ve hasenatın hamdini, uygun gördüğün biçimde eda etmeyi nasip eyle.

## SOFRA DUALARI

### Açılış Duası

El Fatiha meas salâvât...

Ey Yüce Allah'ım!
Bizlere en'am buyurduğun bu tayyib ni'metlerle bizleri rızıklandırdığın için ve bugün de karnımızı doyurmayı nasip kıldığın için Sana sonsuz hamd ve şükrolsun.
Niyet ettik, Senin rızan için ihsan buyurduğun bu tayyib ni'metlerden bugünkü rızkımızı almaya....

### IFTARDA - Açılış Duası

El Fatiha meas salâvât...

Ey Yüce Allah'ım!
Bizlere en'am buyurduğun bu tayyib ni'metlerle bu akşam da bizleri rızıklandırdığın için ve bu akşam da Senin rızan için tuttuğumuz orucu açmayı nasip kıldığın için Sana sonsuz hamd ve şükrolsun. Niyet ettik, Senin rızan için ihsan buyurduğun bu tayyib ni'metlerden bu akşamki rızkımızı almaya ve bu akşam da Senin rızan için tuttuğumuz orucu açmaya....

### Kapanış Duası

Ey Yüce Allah'ım!
Bizlere en'am buyurduğun bu tayyib ni'metlerle bugün de karnımızı doyurmayı nasip kıldığın için ve bugün de bizleri rızıklandırdığın için Sana sonsuz hamd ve şükrolsun.
Ferah sofraları olsun!
Bereket sofraları olsun!
Allah'ın sofraları olsun!
Efendimiz'le birlikte yenen sofralar olsun!
Allah hepinizden razı olsun!

El Fatiha meas salâvât...

### IFTARDA - Kapanış Duası

Ey Yüce Allah'ım!
Bizlere en'am buyurduğun bu tayyib ni'metlerle bu akşam da bizleri rızıklandırdığın için, bu akşam da Senin rızan için tuttuğumuz orucu açmayı nasip kıldığın için, bu akşam da bu tayyib ni'metlerle karnımızı doyurmayı nasip kıldığın için Sana sonsuz
Hamd ve şükrolsun.
Ferah sofraları olsun!
Bereket sofraları olsun!
Allah'ın sofraları olsun!
Efendimiz'le birlikte yenen sofralar olsun!
Allah hepinizden razı olsun!

El Fatiha meas salâvât...

## NAZARDAN KORUNMA DUASI

 - Uîzu bi kelimâtillâhit tâmmâti min kulli şeytânin ve hâmmetin ve min kulli aynin lâmmeh.

## AİLE GEÇİMSİZLİĞİNE KARŞI DUA

Her sabah ve akşam önce 1 Fatiha, 3 İhlâs, sonra bu dua 7 defa okunur:
Hasbiyallâhu lâ ilâhe illâhu aleyhi tevekkeltu ve huve rabbul arşil azîm.

## SİHİR VE BÜYÜ NASIL ETKİSİZ HALE GETİRİLİR?

 - Allah sihir (büyü) yapanları kâfir kabul etmiştir (Bakara-102). Yapanların mutlaka cehenneme gideceği de açıklanmıştır. Büyünün büyücülere çözdürülmesi yerine Kur'ân-ı Kerim'deki muvaziyeteyn sureleri ile (Felâk ve Nas Sureleri) çözülmesine çalışılmalıdır.

 - Bir ipe çözülmesi kolay iki yüz düğüm atılır. Sihir yapılanın önüne bir çay bardağı su konur. Sihir yapılan kişi (daha iyisi tecvidle Kur'ân-ı Kerim'i okuyabilen birisi) Felâk Suresini okur. Birinci düğüme üfler, hemen çözer, tekrar Felâk Suresini okur. 100 Felâk Suresini okuyarak 100 düğümü çözer. 101. düğümde Nas Suresini okumaya başlar. 100 Nas Suresi okunduğu zaman 200 düğüm de çözülmüş olur. İp bardağın içinde ıslatılır. Bardaktaki su içilir. İp ise yakılır. Bu arada üzerlik tohumu yakılır ve buhur yapılır.

## HATİM DUASI

Yarab! Yalnız Sana kulluk olur.
Sadece Senden yardım ve rahmet dileriz.
Gönlümüzü divanına açıyor, bizleri bağışlayacağına inanarak niyaz ediyoruz.
Umutlarımızı boşa çıkarma, yarabbi bizleri bağışla!
Felekleri nura, melekleri sürura bütün âlemleri huzura kavuşturan viladet-i ahmedi hürmetine, dergâhına uzanan ellerimizi, muhabbetinle yanan tenlerimizi, aşkından başka ateşle yakma, yarabbi!
Senden başka gidecek kapımız da yok.
Kalplerimizi zikrine kandır, bizleri daimî zikre ulaştır.
Bizleri rahmet ve merhametine daldır, yarabbi!
Gönüllerimizi gerçekle bağlandıktan sonra kaydırma, yarabbi!

Okunan Kur'ân-ı Kerim'den, indirilen hatm-i şeriflerden hasıl olan sevabı;
öncelikle insanlığa gerçeklerin ufkunu açan Son İlâhi Rahmet Ahir Zaman Nebî'si Hz. Muhammed (S.A.V)'e arz ediyoruz.
Kabul eyle, yarabbi!
Hz. Âdem'le başlayan Azîz Nebî'n ile son bulan Bu ikisi arasında kalan peygamber-i izamı ve bütün resûllerini ve şimdiki Resûl, Mehdi (A.S)'ı da haberdar eyle.
Sevgili Peygamberimiz'i korumak için seve seve canlarını veren sahâbileri, bu zevatın arkasından giden kimseleri de haberdar eyle.
Ameller, rakamlı kitapta mizan ile tartıya tâbî tutulurken, Mahşer yerinde ömürlerin hesabı sorulurken .............. kardeşimizin bütün yakınlarından muhtaç olan ölmüşlerine merhametinle muamele eyle, yarabbi!
Cümlesini rahmetinle mutluluğa, Yüce Peygamberin'le komşuluğa erdir, yarabbi!
Şu anda kabirlerini pür-nur, ahiretlerini mamur eyle, yarabbi!
Sabırla bizi dinleyenlerin, dualarımıza amin diyenlerin de ana babalarına rahmet, bütün geçmişlerine merhamet eyle, yarabbi!
Gönüllerinde bulunan dileklerini arz etmeye fırsat bulamadıkları niyetlerini kabul eyle yarabbi.
Bizi mala mülke, kasaya, keseye esir etme, yarabbi!
Hasta kullarına şifalar, dertli olanlara devalar, borçlu olanlara edalar nasip eyle, yarabbi!
Vatan uğrunda canlarını seve seve vermiş şehitlerimize, ve şanlı atalarımıza da okuduğumuz dualarımızı ulaştır.
Bizleri onlara lâyık kıl, yarabbi!
Bize dünyada selâmet, ahirette saadet ihsan eyle, yarabbi!
Okunan Kur'ân'ın kabul olması, cümle geçmişlerimizin affolunması için Ümmet-i Muhammed'in sıhhat ve selâmeti için, rızaen lillâh, EL-FATİHA!
